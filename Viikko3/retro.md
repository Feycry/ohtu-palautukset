Start, Stop, Continue, More of, Less of Wheel on nopea tapa kerätä palautetta tiimin prosessista. Piirretään ympyrä, joka jaetaan viiteen nimen mukaiseen osioon. Tiimi pohtii, mitä asioita tulisi aloittaa, lopettaa tai jatkaa, sekä mitä tehdä enemmän tai vähemmän. Tekniikka vie 10-25 minuuttia. Suuremmissa ryhmissä voidaan muodostaa pienryhmiä, jotka keskittyvät eri osa-alueisiin.

Glad, Sad, Mad -retrospektiivi kestää noin 60 minuuttia. Osallistujat kirjoittavat havaintojaan sprintistä korteille, jotka luokitellaan kolmeen nimen mukaiseen kategoriaan: iloinen (positiiviset asiat), surullinen (negatiiviset asiat) ja vihainen (laajemmat ongelmat, myös tiimin ulkopuoliset). Kortit ryhmitellään, jonka jälkeen osallistujat äänestävät tärkeimmistä aiheista. Lopuksi keskustellaan aiheista järjestyksessä ja sovitaan konkreettisista toimenpiteistä seuraavaa sprinttiä varten.